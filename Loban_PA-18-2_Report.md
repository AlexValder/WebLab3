# ЗВІТ З ЛАБОРАТОРНОЇ РОБОТИ<br/>«Обробка форм»<br/>за курсом «Програмування та підтримка Web-застосувань»<br/>студента групи ПА-18-2<br/>Лобань Ганни Максимівни<br/>кафедра комп’ютерних технологій, ДНУ<br/>2020/2021 н.р.

## Постановка задачі

Створити гіпертекстову сторінку з формою, куди помістити якомога більше доступних елементів (унікальних елементів має бути не менше 10), які дозволяють введення даних. Написати CGI-скрипт на мові (C++|PHP|Perl|JavaScript|Shell) за Вашим вибором. За допомогою скрипта забезпечити контроль даних перед відправкою їх на сервер. 

Для обробки даних, які переслані на сервер, створити CGI-скрипт на обраній мові (C++|PHP|Perl|JavaScript|Shell). Розкодовані дані повернути клієнтові.

## Хід роботи

Було вирішено роботу виконувати командно, разом з @ArthurMamedov, і ми розподіли роботу так, що він виконував роботу над сервером, а я - над гіпертекстовими сторінками, стилями та скриптами, які буде бачити користувач і з якими буде маніпулювати сервер.

Було зроблено дві сторінки: ```index.html``` та ```response.html```, які користувалися загальним файлом стилів ```styles.css```. Також ```index.html``` додатково використовував файл із скриптовими функціями ```script.js```. Тобто, іншими словами, для фронтенду використувались стандартні HTML, CSS та Javascript без додаткових фреймворків чи іншого. Всі ці файли розташовані у [відповідній папці](/frontend/). Також, у цій же папці розташована папка з [ресурсами](/frontend/res/): різними зображеннями, які використовуються під час відображення сторінки. Шрифти для сторінки добавлялись через Google Fonts. Скрипти викликаються як під час відбування якихось подій, так і під час завантаження сторінки.

Спочатку була створена форма, яка мала в собі різноманітні поля ```<input type="...">...</input>```. Також за допомогою атрибутів ```placeholder```, ```pattern```, ```required``` тощо була налаштована поведінка форми при спробі відправити її з некоректними чи неповними даними. Деякі елементи, наприклад, ```<input type="submit"/>``` мають наперед задану поведінку, що дуже спрощує розробку гіпертекстових сторінок, бо не потрібно самотужки реалізовувати поведінку браузера при взаємодії з ними. Всі дані у формі відправлялися у вигляді POST-запросу, аби вони не відображалися у строчці з адресою, та і в цілому це підвищує безпеку. Усі зображення, окрім маленької іконки у заголовку вкладки, підвантажуються з папки з ресурсами; іконка ж була зашифрована у base64 та додана за допомогою протоколу DATA.

Додаткові скрипти були написані для того, аби два повзунка з датами завжди показували валідний часовий проміжок, і що "до" не було більше за "після", і навпаки - тобто була створена функція, яка при кожній зміні перевіряє, що нерівність "до" <= "після" виконується, і за необхідності рухає інший позвунок. Використання елементів ```<label for="...">...</label>``` дозволило доволі швидко змінювати текстове відображення року, та автоматично обновлювати його в залежності від значення, яке обрав користувач.

Після відправки форми користувач бачив на екрані сторінку ```response.html```, яка повідомляла його про те, що його персональні дані були викрадені, бо він увів свої ім'я, дату народження, e-mail, пароль до нього тощо у форму на підозрілій сторінці.

## Висновки

Під час виконання ціїє лабораторної роботи була створена форма з достатньої кількостю доступних елементів для введення даних.

## Додаток: вихідний текст

Всі вихідні файли можна знайти тут:

* [index.html](/frontend/index.html)
* [response.html](/frontend/response.html)
* [styles.css](/frontend/styles.css)
* [script.js](/frontend/script.js)
* [Папка з використаними зображеннями](/frontend/res)
